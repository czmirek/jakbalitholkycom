# [JakBalitHolky.com](https://jakbalitholky.com)

`JakBalitHolky.com` je neziskový projekt webu **s vizí osvěty psychického zdraví mužů a témat, která jsou pro muže důležitá.**

## Jak to funguje

Web je profesionálně "past" na zranitelné muže hledající okamžité uspokojení, validaci a únik od sebe, od svých úzkostí a strachů k rychlému řešení, rychlým výsledkům a ke splnění hlubokých přání, jejichž základ často spočívá v hlubokých, nezpracovaných bolestech.

Takoví muži na dnešním internetu vzhledem k neexistujícím alternativám spadnou do díky internetu stále hlasitějších kultur hlásících se k toxické maskulinitě neskrývaně šířící nenávist, mysogonii, "incel" kulturu a podobně.

Tento web je pokus tyto snahy přebít alternativou navádějící ke zdravě pojatému osobnímu seberozvoji a objasnění témat, se kterými se běžně muži potýkají.

Web se skládá z následujících částí které nejsou nutně seřazené a mohou prolínat.

## Nahození udičky

Do grafiky hlavní stránky (a celkového designu) bych rád investoval nějaké finance pro dojem profesionálnosti a autentičnosti. Texty této stránky obsahují přesně to, co typické stránky těchto webů obsahují lákavé sliby, vymezení se, co všichni ostatní dělají blbě a čím je tento web vyjímečný, velmi působivé reference (naprosto smyšlené, s fotkami lidí vygenerovanými přes AI).

## Velká lež titulní stránky

Díky AI dokážeme vygenerovat např. "fotky z workshopů" a podobně. Titulní stránka musí být naprosto přesvědčivá. Slibuje veliká, rychlá a funkční řešení - *100% garance, rychlé výsledky, sbalte holku svých snů ještě dnes!* Součástí stránky jsou taky naprosto smyšlené/AI reference.  Fantazii se meze nekladou. Na této stránce však není žádný odkaz, který by vedl mimo doménu.

Titulní stránka žádné řešení nesděluje a je zakončena velikým tlačítkem typu "Naučit se tajemství balení holek" nebo "Vstoupit do programu" a podobně. Na této stránce mohou být naprosté vymyšlené lži a clickbaity (100% garance úspěchu, zaručený výsledek).

## Uznání hledání techniky

Muži na které tento web cílí, si už něco na téma "jak balit holky" z různých zdrojů nejspíš něco přečetli, možná si zaplatili nějaký ebook nějakého gurua, podívali se na jeho video potažmo se přihlásili se do workshopu "Jak balit holky na ulici". 

Přemýšlejte chvilku o psychice muže, který na internetu vyhledává obsah "jak balit holky". Jde pravděpodobně o mladého muže, izolovaného na svém mobilním telefonu, ponořeného v sociálních sítích avšak bez žádného nebo téměř žádného živého sociálního kontaktu, přátel či komunity. Tento muž, stejně jako každý jiný mladý muž, touží po krásných ženách, je však se ženami neúspěšný (za to ale nemůže) a tak se snaží pátrat po "technikách". Přístup k ženám jako k "dosáhnutí cíle" je ve světě takového muže vždy jednodušší, než převzetí zodpovědnosti za sebe a za svůj psychický stav, který může být plný bolesti.

Při uznání hledání techniky už nechceme vytvářet dojem, že jsme lepší, než ostatní (což je možná ok na hlavní stránce v rámci "udičky"). Potřebujeme validovat návštěvníka webu v kontextu toho, co jej reálně trápí a s čím se potýká a to je izolace, samota, prázdnota, absence životní energie a smyslu.

## Cesta k seberozvoji

Od titulní stránky, která slibuje naprosto fantastické věci, web tématicky a pomalu navazuje na témata seberozvoje, sebepoznání, terapie, psychologie ale i k ontologii, kritice toxické mužské kultury a uznání problémů, se kterými se muž v dnešní době musí nějak psychicky vyrovnat.

Titulní stránka vede nejdřív na "první krok", možná i na druhý nebo na třetí krok. Postupně se návštěvník webu začne ocitat na vzájemně prolinkovaných stránkách a rozcestnících, která se podrobněji zabývají nějakým tématem.

## Předání "techniky"

Web reálně nějakou "techniku" prezentuje. Tato technika se nejdřív tváří velmi "inteligentně" a "rafinovaně" ale ve skutečnosti jde jen o uznání jednoduchých sdělení.

- pokud se muž k ženám chová dobře a slušně
- pokud je respektuje jako lidské bytosti
- pokud respektuje jejich hranice
- pokud respektuje své hranice
- pokud pečuje o své psychické zdraví
- pokud uznává svoji vlastní nedokonalost
- pokud uznává nedokonalosti žen (a lidí obecně)
- pokud má nějaké přátele se kterými může sdílet
- pokud má muž v životě svoji vizi, která s balením holek nesouvisí
- pokud má muž v životě zdroje, o které se může v těžkých chvílích opřít

...pak **s nenulovou pravděpodobností** sbalí nějakou holku, nebo ona jeho, nebo balení holek jednoduše přestane být v životě muže téma.

## "Podrobná řešení"

V rámci předávání techniky je nutné texty prokládat odkazy na "podrobná řešení". Např. u věty **Muži úspěšní se ženami se k ženám chovají dobře a slušně** je nutné přidat odkaz na článek, který se velmi otevřeně a upřímně zabývá otázkou "Jak se mám k ženám chovat dobře a slušně? Co to vlastně je dobře a slušně?"

Tyto články s podrobným řešením však vedou ke stejnému vyústění, jež následuje filozofii tohoto webu -> **Musíš se začít vážně dívat do sebe.** 

Článek "Jak se mám chovat k ženám dobře a slušně?" například bude nejdřív obecně analyzovat, co je "slušné a dobré" avšak nevyhnutelně dojde k tomu, že "slušnost a dobrost" nejsou hodnoty, které se lze naučit ale které lze jen prožít a cítit. Pokud je nelze prožít či cítit pak je nutné se velmi kriticky podívat na překážky, které tomu brání, což může být velice těžké, dokonce nemožné a otevře téma individuální terapie. Spousta chlapů se vážně do sebe nepodívá za celý život ani jednou a pokud se tomuto webu podaří k tomuto "pohybu k sobě" jenom ponouknout či inspirovat byť jen jediného chlapa, pak je mise tohoto webu splněna.

## Články, blog, atd.

Past slibující rychlá řešení je postupně rozptýlená do řady článků které všechny sdělují stejnou zprávu --- pokud chceš být úspěšný se ženami, pokud chceš opravdu balit holky, začni se vážně dívat sám do sebe. Tato zpráva však nikdy není explicitně předaná jako řešení čehokoliv. Místo toho se od prvních naprosto lživých slibů v rámci udičky rozpouští do obsahu celého webu, na který se z hlavní stránky náštěvník webu prokliká.

## Podpora projektu

Máte zájem tento web podpořit? Skvělé!

Tento projekt **nepotřebuje peníze** ale **práci** 🙂

- Grafik který navrhne design
- Frontenďák který z designu udělá funkční `hugo` templates
- Kdokoliv, kdo umí dobře psát a má zájem přispět na web obsahem

## Technologické provedení

Stránka je vytvořena přes [hugo](https://gohugo.io/) bez žádného předdefinovaného stylu, vše je uděláno ručně v HTML s podporou Huga, CSS ([Bootstrap](https://getbootstrap.com/)), případně obyčejný javascript. 

## O autorovi

Autor tohoto projektu je muž, který kdysi dávno chtěl umět balit holky a studoval kvůli tomu všemožné "techniky" ale měl štěstí, že poznal lidi, kteří mu pomohli jít cestu své osobní terapie a sebepoznání.