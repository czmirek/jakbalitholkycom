# [JakBalitHolky.com](https://jakbalitholky.com)

`JakBalitHolky.com` je projekt webu **s vizí osvěty psychického zdraví mužů** skrz stránku falešně nabízející techniku pro balení holek

> [!IMPORTANT]
> **PROJEKT HLEDÁ DOBROVOLNÍKY**. Více níže v textu.

# Jak to funguje

První a důležitá část webu je **titulní stránka**. Ta se snaží co nejvěrněji napodobovat weby nabízející ebooky, kurzy, videa, workshopy a další různé obsahy slibující techniky a rady jak balit holky (v baru, na ulici, na seznamkách...). Titulní stránka obsahuje chytlavé fráze, úžasná řešení *("sbal holku ještě dnes")*, fantastické sliby *("100% garance úspěchu")* a podobně.

Na titulní stránku navazuje **technika** rozdělená na několik kroků. Technika se snaží udržet dojem něčeho fantastického, ve skutečnosti se však drží jednoduché filozofie: **Pokud chceš být úspěšný u žen, musíš se začít vážně dívat do sebe.** Navádí k introspekci, sebereflexi a terapii.

Technika v odkazech a jednotlivých krocích odkazuje (tentokrát již nelineárně) do třetí části webu a to jsou **navzájem prolinkované články** které již velmi důsledně analyzují, diskutují či kritizují různá témata - psychoterapie, fenomenologie, toxická maskulinita, sociální sítě, mužské vzory, vztah k autoritám, vztah k ženám, mužská mysogonie, feminismus atd. apod. Tyto články jsou tvořené dobrovolníky tohoto projektu.

## Podrobnosti

- [Titulní stránka](readme/titulni-stranka.md)
- [Technika](readme/technika.md)
- [Články a blog](readme/clanky.md)

## Podpora projektu

Máte zájem tento web podpořit? Hledá se:

- Grafik který navrhne design
- Frontenďák který z designu udělá funkční `hugo` templates. Veškerý zdroják je dostupný v tomto veřejném GitHub projektu.
- Kdokoliv, kdo umí dobře psát, vyzná se v problematice a má zájem přispět na web obsahem.

## Technologické provedení

Stránka je vytvořena přes [hugo](https://gohugo.io/) bez žádného předdefinovaného stylu, vše je uděláno ručně v HTML s podporou Huga, CSS ([Bootstrap](https://getbootstrap.com/)), v případě potřeby obyčejný javascript.

## O autorovi

Autor tohoto projektu je muž, který kdysi dávno chtěl umět balit holky a studoval kvůli tomu všemožné techniky. Měl štěstí a poznal lidi, kteří mu pomohli jít cestou své osobní terapie a sebepoznání. V současné době je šťastně ženatý a připravuje se na příchod potomka.