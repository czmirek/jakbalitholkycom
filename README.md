# JakBalitHolky.com

JakBalitHolky.com je neziskový projekt statického webu **jehož vizí je osvěta psychického zdraví mužů a témat, která jsou pro muže důležitá.**

Tento web je je profesionálně vytvořená *past* na zranitelné muže hledající okamžité uspokojení, validaci a únik od sebe, od svých úzkostí a strachů k rychlému řešení, rychlým výsledkům a ke splnění hlubokých přání, jejichž základ často spočívá v hlubokých, nezpracovaných bolestech. 

Tato past se skládá z následujících částí které nejsou nutně seřazené a mohou prolínat.

## Nahoznení udičky

Nahození *udičky* která slibuje rychlé výsledky. Do grafiky hlavní stránky (a celkového designu) bych rád investoval nějaké prostředky pro dojem profesionálnosti a autentičnosti. Texty této stránky obsahují přesně to, co typické stránky těchto webů obsahují lákavé sliby, vymezení se, co všichni ostatní dělají blbě a čím je tento web vyjímečný, velmi působivé reference (naprosto smyšlené, s fotkami lidí vygenerovanými přes AI). Díky AI dokážeme vygenerovat např. "fotky z workshopů" a podobně. Stránka musí být naprosto přesvědčivá a slibuje veliká, rychlá a funkční řešení, žádné řešení napřímo však nesděluje a je zakončena velikým tlačítkem typu "Naučit se tajemství balení holek" nebo "Vstoupit do programu" a podobně. Fantazii se meze nekladou.

## Uznání hledání techniky

Je velmi pravděpodobné, že muž, na kterého tento web cílí, si už něco na téma "jak balit holky" z různých zdrojů něco přečetl, možná si zaplatil nějaký ebook nějakého gurua, podíval se na jeho video potažmo se přihlásil se do workshopu "Jak balit holky na ulici". 

Přemýšlejte chvilku o psychice muže, který na internetu vyhledává obsah "jak balit holky". Jde pravděpodobně o mladého muže, izolovaného na svém mobilním telefonu, ponořeného v sociálních sítích avšak bez žádného nebo téměř žádného živého sociálního kontaktu, přátel či komunity. Tento muž, stejně jako každý jiný mladý muž, touží po krásných ženách, je však se ženami neúspěšný a tak se snaží pátrat po "technikách".

Kdybychom mu rovnou řekli, ať se na tyhle věci vyse\*e, že to je jen snůška s\*aček, v ten moment se my staneme guruem co sežral šalamounovo ho\*no a to není pointa tohoto projektu.

Při uznání hledání techniky už nechceme vytvářet dojem, že jsme lepší, než ostatní (což je možná ok na hlavní stránce v rámci "udičky"). Potřebujeme validovat návštěvníka webu v kontextu toho, co jej reálně trápí a s čím se potýká a to je izolace a samota.

## Seznámení s funkční technikou

Součástí webu je předání opravdové "techniky", která "funguje".

Obsahem této části je text popisující **pozitivní filozofii balení holek**. Nevím, jestli je to název skutečné filozofie ale je to rozhodně existující mindset **hrstky** jednotlivců který jsem vysledoval v komunitách *street gamerů*, když jsem já, autor tohoto projektu, byl kdysi dávno posedlý balením holek na ulici.

Tato filozofie je jednoduchá a dala by se shrnout do těchto vět: **Buď v pohodě, buď sám sebou, pracuj na sobě, neboj se a jdi a oslov nějakou holku na ulici. Nedělej si hlavu z odmítnutí. Uč se co funguje a co ne a zkoušej to znovu.**

To neobsahuje žádnou toxicitu, žádné ponižování ani nadřazování žen či mužů a stejný dojem jsem měl i z **jednotlivců** street gamerů (v komunitách, které jsou jinak velmi toxické), kteří balení holek na ulici zjevně praktikují. Odmítám ale street gaming jako celek a nechci mu dělat reklamu. Street gaming *"Nedělej si hlavu z odmítnutí"* interpretuje jako *"Když tě žena odmítne, zkus to na ní nějak jinak, ona chce aby se ti to povedlo."* což je obyčejný šovinismus.

Tato část by klidně mohla obsahovat i ukázkové video oslovení cizí holky na ulici od street gamera s pozitivním mindsetem, nebo bych i takové video klidně naaranžoval protože upřímně není důvod si myslet, proč by takový přístup **pro k tomu dobře nastaveného člověka** nemohl fungovat.

## Rozcestník

Tragédií pro návštěvníka webu je, že muž úspěšně praktikující pozitivní filozofii balení holek **je již psychicky stabilní, vyrovnaný sám se sebou a nepotřebuje street gaming, aby trávil příjemný čas se ženami.**

Při seznámení s pozitivní filozofií balení holek je nutné začít obsah postupně prokládat kontrastem mezi falešným ideálem sebevědomého muže a uznáním problémů, se kterými se muži v dnešní době potýkají. Text je nyní nutné prokládat také odkazy na individuální články, které pojednávají o konkrétní oblasti (emoce, trauma, terapie, výběr psychologa, sociální sítě, závislosti, atd.) Nejtěžší bude veškerý tento obsah napsat.

## Jednoduché pravdy

Texty na webu se tváří velmi "inteligentně" a "rafinovaně" ale od určité části jde jen o uznání jednoduchých sdělení.

- pokud se muž k ženám chová dobře a slušně
- pokud je respektuje jako lidské bytosti
- pokud respektuje jejich hranice
- pokud respektuje své hranice
- pokud pečuje o své psychické zdraví
- pokud uznává svoji vlastní nedokonalost
- pokud uznává nedokonalosti žen
- pokud má nějaké přátele se kterými může sdílet
- pokud má muž v životě i jiné cíle, než ženy nebo ženu

...pak se 100% garancí *nejspíš* sbalí nějakou holku, nebo ona jeho 🙂

## O autorovi

Autor tohoto projektu je muž, který kdysi dávno chtěl umět balit holky a studoval kvůli tomu všemožné "techniky" ale měl štěstí, že poznal lidi, kteří mu pomohli jít cestu své osobní terapie a sebepoznání.