# JakBalitHolky.com - technika

Na titulní stránku navazuje **první krok** jakési tajuplné techniky, o které titulní stránka však vůbec nic neříká - pouze to, že funguje, že je skvělá, že je 100% garantovaná, že už ji úspěšně vyzkoušely miliony mužů na celém světě a podobně.

První krok techniky pokračuje stále v duchu titulní stránky a postupně začíná něco odhalovat. Následuje CTA pro druhý krok, třetí krok atd. - podstatné však je, že tato "technika" je jen uznání jednoduchých sdělení.

- pokud se muž k ženám chová dobře a slušně
- pokud je respektuje jako lidské bytosti
- pokud respektuje jejich hranice
- pokud respektuje své hranice
- pokud pečuje o své psychické zdraví
- pokud uznává svoji vlastní nedokonalost
- pokud uznává nedokonalosti žen (a lidí obecně)
- pokud má nějaké přátele se kterými může sdílet
- pokud má muž v životě svoji vizi, která s balením holek nesouvisí
- pokud má muž v životě zdroje, o které se může v těžkých chvílích opřít

...pak **s nenulovou pravděpodobností** sbalí nějakou holku, nebo ona jeho, nebo balení holek jednoduše přestane být v životě muže téma.

## Uznání hledání techniky

Muži na které tento web cílí, si už něco na téma "jak balit holky" z různých zdrojů nejspíš něco přečetli, možná si zaplatili nějaký ebook nějakého gurua, podívali se na jeho video potažmo se přihlásili se do workshopu "Jak balit holky na ulici". 

> [!CAUTION]
> Je naprosto zásadní návštěvníka webu za jeho touhu po hledání techniky nijak neodsuzovat!

Přemýšlejte chvilku o psychice muže, který na internetu vyhledává obsah "jak balit holky".

Jde pravděpodobně o mladého muže, izolovaného na svém mobilním telefonu, ponořeného v sociálních sítích [avšak bez žádného nebo téměř žádného živého sociálního kontaktu, přátel či komunity](https://www.google.com/search?q=epidemie+osam%C4%9Blosti). 

Tento muž, stejně jako každý jiný mladý muž, touží po krásných ženách, je však se ženami neúspěšný a tak se snaží pátrat po "technikách" protože mu nikdo neukázal alternativu. Přístup k ženám jako k [prostředku k dosáhnutí nějakého cíle](https://cs.wikipedia.org/wiki/Kategorick%C3%BD_imperativ#:~:text=Jin%C3%A1%20formulace%20zn%C3%AD%3A%20%E2%80%9EJednej%20tak%2C%20abys%20pou%C5%BE%C3%ADval%20lidstv%C3%AD%20jak%20ve%20sv%C3%A9%20osob%C4%9B%2C%20tak%20i%20v%20osob%C4%9B%20ka%C5%BEd%C3%A9ho%20druh%C3%A9ho%20v%C5%BEdy%20z%C3%A1rove%C5%88%20jako%20%C3%BA%C4%8Del%20a%20nikdy%20pouze%20jako%20prost%C5%99edek.%E2%80%9C) je ve světě takového muže vždy jednodušší, než převzetí zodpovědnosti za sebe a za svůj psychický stav, který může být plný bolesti.

Při uznání hledání techniky nechceme vytvářet dojem, že jsme lepší, než ostatní. Potřebujeme validovat návštěvníka webu v kontextu toho, co jej reálně trápí a s čím se potýká a to je izolace, samota, prázdnota, absence životní energie a smyslu.

## Podrobná analýza jednotlivých kroků

### Krok 1 - sales pitch

V první kroce je důležité pochválit, validovat čtenáře za správné rozhodnutí, že se vůbec rozhodnul na tlačítko kliknout, spoustě mužům na světě totiž tato "technika" změnila život.

Nejprve ale musíme čtenáře připravit na to, že tento web obsahuje spoustu textu - není zde žádný workshop, žádná youtube videa, žádné ebooky. Že technika má několik kroků, že žádný z těchto kroků nelze přeskočit a všechny texty je nutné pečlivě číst a **přemýšlet nad nimi**. Toto si představuji jako text ve formě nějakého zvýrazněného rámečku na začátku prvního kroku. 

Muž, který na web přišel se *učit nějakou techniku* hledá něco výjmečného. Součástí prvního kroku je **sales pitch** který sděluje, že naše technika je vlastně něco úplně nového, zázračného a hlavně spolehlivě fungujícího.[^b]

V tomto sales pitchi je nutné vytvořit následující rámec: muži, kteří následují tuto techniku, mají splněné všechny sny, které se týkají žen. Mají veškerý sex po kterém touží, dokážou balit holky které chtějí a mají se ženami naplňující vztahy.[^n]

Zároveň je však nutné zvýraznit, čím je technika výjmečná - většina mužů selže.[^s] Zde už by měl být čtenář nadšený k tomu pokračovat ve čtení a ptá se: proč selže? Cílíme na čtenáře, který má silnou motivaci a proto říkáme - muži v této technice selhávají, **protože se technice nevěnují dostatečně dlouho a jsou netrpěliví**. Ti, kteří vydrželi, u holek ohromně uspěli a od té doby jen sklízejí plody své práce.

Posledním bod kroku 1 je sales pitch na druhý krok - co chceš. 

Shrnutí obsahu 1. kroku:

- Pochvala a validace za rozhodnutí.
- Varování: web obsahuje spoustu textu a je nutné jej číst pečlivě.
- Sales pitch: nabízíme úžasnou, novou, výjmečnou techniku "práce na sobě"
- Většina mužů na této technice selhává - ztrácí trpělivost.
- Sales pitch na krok 2

### Krok 2 - co chceš

### Krok 3 - šokující pravda

[^b]: *Samozřejmě nesdělujeme, že s něčím podobným přišli budhisté už před 2500 lety.*
[^n]: *To je samozřejmě naprosto nepodložené tvrzení ale v téhle fázi si to ještě můžeme dovolit.*
[^s]: *V sebereflexi/introspekci není možné selhat. Jen ji lze nevěnovat pozornost.*